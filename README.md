### За курса

Курсът "C# Advanced" надгражда уменията за работата с езика C# и .NET платформата, като в него се разглеждат по-сложни концепции, типични за езика. В курса се учи създаване на линейни структури от данни, решаване на алгоритмични проблеми (problem solving skills), работа със стриймове, файлове и директории, създаване на шаблонни класове. Обръща се внимание на парадигмата функционално програмиране, както и на основния инструмент залагащ на нея - LINQ за обработване на потоци от данни. Средата за разработка, която ще се използва от трейнърския екип е Microsoft Visual Studio 2019, но всеки курсист е свободен да използва инструменти по предпочитание.